---
contentType: prose
---

## Mezi námi — Lisabon

J. L.

Karneval, ještě karneval, a potom pá, buď zdráva —  
(„Ještě tě mám, ještě mi vpadáš mokrým klínem do zad.“)  
toto jsou krajiny, v nichž bloumám jako nomád,  
jež šumí, vlní se, kde však sémantická tráva  
tvých výkřiků podivně sesychá, kroutí se a zmírá.

Mezi námi moře a vzduch. Proplout, proletěti —  
(„Všechny tvé dívky mohou být bezmála mé děti!“)  
mávat a minout… a tak už, dnes večer, konečně sbal  
co je mé. Pošli to na můj konec světa. („Karneval?  
Ne. Roky míří kupředu, od desíti k pěti…“)
