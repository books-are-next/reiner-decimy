---
contentType: prose
---

## \* \* \*

Kamile Bělunkové

Vlásek po vlásku tě uklízím ze života,  
zákeřných tenat je pořád plná postel.  
Mám čas na práci, klid na čtení, přicházejí hosté —  
to všechno ukládám s šetrností Skota  
a přesto můj dluh roste…

Přiložím ještě někdy rty k okraji číše,  
která se chvěla mezi tvými prsty? Ach, spíše  
budu jen vzpomínat, jaká to byla kanonáda,  
když tebou vystřelené broky zasáhly má záda  
a bolest pronikla až k míše…
