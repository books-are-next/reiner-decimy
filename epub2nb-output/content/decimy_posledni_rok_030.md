---
contentType: prose
---

## Konec léta na rybím trhu

Mrská léta brouk v louži trav a stromů,  
rybí ale trh nevyveden z míry. Neb jesti ďas,  
jenž pachem svým a hleny způsobuje třas  
citlivek. Já pouze pevněji sevřu rukojeť idiomů,  
že jeden tloukl špačky a jiný ubil čas.

Bufeťák s rybí hlavou prchá tlusté robě,  
a všechna předsevzetí zas na veliké skobě  
(jako šrůtka, jako štangle, jako viselec).  
Jesti ten úprk náhle makabrózní věc:  
Zářivý šperk, jenž krášlí kosti v hrobě!
