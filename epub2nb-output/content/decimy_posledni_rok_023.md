---
contentType: prose
---

## Tvá perspektiva

Ivanu Blatnému

Ach štíhlá vázo holuba, žalostná svým  
sisyfovským stáním na římsách a v okapech!  
Tak jako já máš ten pech,  
že na záda ti padá kalný déšť vteřin a dým  
z městských krematorií.  
                                        Ale až po létech  
slzy pozůstalých Brno omyjí,  
až už mně nepůjdou ženy po pyji,  
protože budu v zemi celý trouchniv,  
až myšlenky mé budou oděny v sukno niv,  
pak z tebe — to si piš! — se ještě rádi napijí.
