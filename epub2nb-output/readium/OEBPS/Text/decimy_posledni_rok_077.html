<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Decimy; Poslední rok</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">
<p class="mlptextuzsibez1radku" id="calibre_pb_83">Ráno při mytí růže protékají rovnou mezi
prsty. Borovice jako zhojení Prométheové dlí pokojně vprostřed skal, už ani ne
přikované, leč toliko všité nitkami kořenů do plenéru. Fíky plodí hojně jako
v&#160;Ráji. Temné hrušky jejich plodů se ještě houpou na horních haluzích,
když líčka nových plodů při zemi již rumějí.</p>

<p class="mlptextuzsi">Schodiště malých měst po celé Toskáně změkla staletým
našlapováním. Brány se nahrbily, jsou žvanivé a&#160;vlídné jako starci, kteří
rostou na každém rohu. Je to varta, která jen tiše eviduje, kdo jí uniká. Je to
stráž bez hranice, stojí tu mezi dvěma komorami srdce&#160;– TAK UŽ POJĎ!</p>

<p class="mlptextuzsi">Meze smutku rozorány a&#160;smutek tedy bezmezný, tak jako
radost je bezmezná; city nemají dna a&#160;nebesa jsou řídká.</p>

<p class="mlptextuzsi">Na letních slavnostech je každý Mistrem i&#160;Christoforem,
na letních slavnostech jsou všichni vážení, a&#160;žasnou. Průvod je hlasitý
a&#160;barevný, je vřavou, která tě hřejivě svírá, průvod se rozpíná a&#160;smršťuje,
stává se velkými plícemi všech, ssaje světla, vůně z&#160;úst léta, průvod
umírá pro krásu našeho strachu, a&#160;když se blaženě chvíme do poslední nitky
krve, tu náhle procitá a&#160;již tápavými kroky malého dítěte protíná kamenné
náměstí, vyráží kordy smíchu proti spícím uličkám, bouří vodu v&#160;kašnách…</p>

<p class="mlptextuzsi">Průvod, to je Toskána mého živého snu, to je můj nový
zrak, nekonečné bdění bez únavy.</p>

</div>
</body>
</html>