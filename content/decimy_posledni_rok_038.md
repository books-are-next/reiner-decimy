---
title: Doupě literátů
contentType: prose
---

<section>

Choval se galantně jako _Pán prstenů_,  
polibek na krajky a lehká úklona.  
Dřímal v svém pokoji, když cosi ťuklo na…  
Lenoro, jsi to ty? — Vystříkla na stěnu  
krev France Villona.

To byl jen drobný úlek a stíny,  
kvantová čísla a spiny —  
to si jen vymýšlím, prostě jen hloupě.  
Decima o krvi, mé dočasné doupě.  
Stejně v něm číhá kdos jiný.

</section>
