---
title: Život je
contentType: prose
---

<section>

K. B.

Je noc. A do tmy zpívá Mark Hollis,  
že, baby, _life is what you make it…  
_kdežto pošťák Bezruč razil za časů: _prs měj kryt_  
_krunýřem ocelovým_. A naše polis  
tě, Kamilko, žádá o totéž: „Měj kryt  
svůj prs, ne-li krunýřem, tedy přinejmenším  
bílou prvosenkou, _aby si žádnej nevšim’_,  
jakých vnad tenata kladeš svému sýčku.“  
Ten tu ve tmě čichá k voňavému tričku,  
sám… tedy bez těla, jež jistě… ale ne vším!

</section>
