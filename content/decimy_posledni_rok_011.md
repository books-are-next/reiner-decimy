---
contentType: prose
---

## Život je

K. B.

Je noc. A do tmy zpívá Mark Hollis,  
že, baby, life is what you make it…  
kdežto pošťák Bezruč razil za časů: prs měj kryt  
krunýřem ocelovým. A naše polis  
tě, Kamilko, žádá o totéž: „Měj kryt  
svůj prs, ne-li krunýřem, tedy přinejmenším  
bílou prvosenkou, aby si žádnej nevšim’,  
jakých vnad tenata kladeš svému sýčku.“  
Ten tu ve tmě čichá k voňavému tričku,  
sám… tedy bez těla, jež jistě… ale ne vším!
