---
title: "Hromádka v\_lebce mé…"
contentType: prose
---

<section>

Jiřině Kristové

Měkkých letních rezonancí voda tiše plyne,  
nechám ji téci — a jdu zavolat Ině.  
Hovoříme spolu třiatřicet stříbrných minut,  
potom zas létací koberec svinu  
a pomalým krokem odcházím do kuchyně.

Otočím kohoutkem, rozhostí se ticho  
nad celou galaxií pánví, kastrolů a uch.  
Průhledných ráčků vyhynulý druh  
sune se pozadu míchou  
zteplalého vzduchu.  
            (Hromádka v lebce mé plná zlatých much.)

</section>
