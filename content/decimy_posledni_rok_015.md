---
contentType: prose
---

## Hon

Petře Michaličkové

Je mi smutno po té Angličance,  
seděla vedle mne na pohřbu mého dědy.  
Řečištěm Vánoc mé oči jak dva ledy,  
to náhlé ticho vprostřed tance,  
když s dalším mrtvým se vedem „na jehnědy“…

Semínka slunečnice plovou na mé dlani,  
do toho přijde psaní z Albionu —  
a jako kane k zemi mé semeno i s krví  
mladičké nebožky, tak snášejí se hebké brvy  
v průběhu dlouhého, zimního honu.
