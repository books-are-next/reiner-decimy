---
contentType: prose
---

## Starej trik s chrámem  
panny Rejčky

Projdeš se, Haničko? Pojď.  
Vezmeme zápalky do tmy u kostela  
a až po desáté dozní souhra zvonů znělá,  
ukážu ti, že i chrámová loď  
má svoje bukanýry. A že v podpalubí děla!

Jedno z nich míří ti teď přímo na pupík.  
(Na pupík toho, kdo se snad už svlík’?)  
Naoko volám: „Stůjte při nás všichni bozi!“

(Však za kulisou na otavách pasou se leč kozy…  
Ten chrám panny Rejčky byl jen starej trik.)
